PANEGYRICUS.

Obtulit et vinctos oculis domitosque tyrannos,
Ante pedes vestros mediis Circensibus actos.
Aemilius* quondam Paulus ‚ fortissimus ille ‚
Sic regem Persen, populo spectante Latino ‚
Curribus invectus Tarpeiam traxit ad arcem ,
Placavitque Iovem Capitolia templa tenentem.
Omnipotens sed te Superum conspexit ab arce ‚
Numina placantem caelestia, templa tenentis.
Auspiciis gaude, Princeps , felicibus aulae!
Cui Deus omniparens renovandum credidit orbem ‚
Iustitiamque iubet descendere rursus ab axe ,
Et faciles precibus populorum praebuit aures.
Quorum prostratas recreasti funditus urbes
Portibus et muris ‚ undarum et tractibus altis.
Nunc tuto nautae repetunt hic ostia¹ velis,
Qui dubio quondam peiora pericula ponto
Iam patrias oras tolerabant nave tenentes3
Naufragium navibus fessis statione minante ‚
Disiectis claustris, quibus aequor frangitur altum.
Sed nunc vota Deo servati pectore toto
Prorpietate tua ‚ qua respicis omnia , fundunt.
Agricolas miserans dispendia saeva relaxas3
Curia perversis nam cessat moribus omnis,
Nec licet iniustis solito contemnere leges.
Nunc equites horrent rectorum iussa vehentes ,
N ec lucri causa commiscent sacra profanis.
*Iudicis ipse sedens iudex caelestis imago
Per te respondes populis oracula sancta,
Proicis et nullos, nisi qui non iusta reposcunt.
Aurum non adhibes ‚ moderantes ante solebant
Quod dare ‚ ne liceat socios evertere furtis ,
Exemploque doces quaest-um contemnere turpem..
Tirones forti numeros nunc milite complent,
Veraque non pretio, sed robore, signa merentur.
Quid , quod dispensas cerealia munera vitae,
Luxurie prohibens urbes cautusque futuri.
Nec sensum populis caeli paenuria praebet,

186. hic EndL, vix cod.

523

175

180

185 ἢ

190²

195

200

205⁴

