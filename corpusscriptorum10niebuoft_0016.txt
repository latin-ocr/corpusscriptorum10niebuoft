X PRAEFATIO.

propter amicitiam qua tenemur, quam propter unicam vim 'atque
celeritatem, quam in recensendis Graecorum libris cum eruditionis
ingeniique lumine coniunctam exhibet. Ac certe ei laudi qua politianus
Ioctum pictorem ornat: „plus neminem potuisse pingere‚nec melius''
parem omnino in nostro litterarum genere Bekkero tribuendam esse,
nemo, credo , ambiget. Rogavi eum igitur, sed timide; quippe non
nescius eum hactenus nonnisi collatis codicibus innixum libros re-
censendos suscepisse3 at in his legationum excerptis codicum subsi-
dium aderat nullum: nam Monacensem ab Hoeschelio accuratissime
exscriptum esse constat, Vaticani autem variae lectiones'ab ill, Maio
prolatae paene absolutum cum illo consensum probant: neque ullus
praeter hos, sublato ex hominumnotitia Schottano, superesse videtur.
Sed, quod quidem speraveram, deflexit nokkerus mea causa de more
suo; acceptisque Hoeschelianae Maianaeque editionum exemplis, quo-
rum margini coniecturas mihi natas, Valesiique emendationes adscri-
pseram‚ ipse universis hisce reliquiis emendandis se dedit. Et quod -
ad illas quidem attinet, Parisiensis editionis exemplar, Maianaeque
eclogarum de sententiis, plurimis locis correcta, remisit; verum
ita ut arbitrio meo relinqueret si quid addere aut mutare vellem.
Quo equidem ita usus sum , ut plurimas praesertim Bekkeri emen·-
dationes quae certissimae viderentur in ordinem sermonis inferrem?
adderem etiam subinde quae iterato examine in mentem mihi ve-
nirent: ex his autem quae a me proposita Bekkero , cuius auctoritati
in sermonis cognitione omnia, mihi nihil fere tribuo, displicu-
isse videbam, nihil reduxi, praeter perquam pauca quae ex hi-
storia diiudicanda essent. Usque adeo autem Bekkero obsequi me-
arum partium esse duxi, ut, etiamsi subinde suspicabar scriptorum
potius vitia, quorum sermo saeculi sui labe contactus esset, quam
scribarum sphalmata tolli, impudens tamen mihi visus essem, si
contraquam ille statuisset, deciderem. Ad-hoc genus illud pertinet,
ut exempla proferam , quod saepe pro aoristo primo futurum repo-
nit, aut, ubi apud Priscum, Malchum, Menandrum, articulus desi·-
deratur, quem certe non minus rationis quam sanae consuetudinis
leges flagitant ‚ eum inserit, vel casus obliquos pronominum ὅδε et
οὗτος cum iisdem qui a τοιόσδε et τοιοῦτος formantur, mutat. Chro-
nographiam, quam editio nostra in margine exhibet, ad excerpta de
legationibus non lcvi labore stabiliveram.

