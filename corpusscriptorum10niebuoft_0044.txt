XXXVIII DEDICATIO HOESCHELII.

eorum historicorum fragmenta suppeditat, querum nihil fere
hactenus praeter nomen exstitit. His corollarium addidimus,
eclogas librorum Diodori Siculi amissorum, quas e codice
Ludovici Alemanni Florentini doctiss. R. Thomson Anglus
mecum ‘amice communicavit. Haec veterum monumenta, Vir
amplissime, tibi ‚ tantae dignitatis tantaeque eruditionis, dicare
non fuissem ausus, nisi nobihss. Marcus Velserus, Duumvir
noster ‚ amicus tuus ‚ me confirmasset3 cuius liberalitati editio
haec debetur. Ac sane iucundam fore horum tihi lectionem
arbitramur , cognituro cum alia observatu perquam digna,
tum exempla (quae potior operis pars) eius muneris, quod
singulari fide, cura et prudentia, de gravissimis rebus, qua
per Germaniam et Sarmatiam ‚ qua per Italiam, a maximo
Caesare ad summos Principes missus, obiisti3 iucundiorem ‚
quia lingua Graeca isthaec prodeunt: cuius is est amor tuus,
ea peritia, ut locos scias auctorum restituere illos ‚ ad quos
ab aliis conclamatum est. Nihil dicam de beneficio ‚ quo me
in Reip. literariae commodum ornasti maximo. Pro quo grati
et memoris animi testimonium hoc esse aliquod patiaris ‚ mea
que porro commendatum habere digneris, etiam atque etiam*
oro. Bene vale, praesidium ac decus Musarum.

Augustae Vindelic. postridie N on. Aprilis, A. S. N MDCHL‘

